# I-taxi-e-gli-Ncc-in-Italia
I dati sui taxi e gli Ncc in Italia ottenuti grazie ad un Foia e confluiti in un'inchiesta su Wired

L'inchiesta si legge qui: https://www.wired.it/article/taxi-licenze-italia-numero-milano-roma-napoli-costi/

Nell'estate 2023 ho inviato un'istanza di accesso agli atti alle 50 città più popolose d'Italia e alle regioni per conoscere i dati relativi al numero di licenze taxi ed Ncc e alla data di apertura dell'ultimo bando per l'assegnazione delle licenze. I dati ottenuti dalle città si trovano nel file Dati ottenuti dai comuni.

Tra le regioni che hanno risposto, e delle quali vengono rilasciati qui i dati, ci sono la Sardegna, il Friuli Venezia Giulia, la Liguria e l'Abruzzo. L'Emilia Romagna ha fornito i dati su base provinciale. Il Veneto ha fornito i dati sui taxi su base comunale e quelli sugli Ncc su base provinciale.

Nella primavera 2024 ho invece inviato un Foia al ministero dei Trasporti per ottenere copia del registro informatico pubblico nazionale delle licenze di taxi e Ncc, istituito dal comma 3 dell'articolo 10-bis della legge 12/2019. Questi dati riportano però, per ogni comune, il numero di licenze intestate a persone residenti nel comune in questione. In altre parole, un tassista che ha ottenuto la licenza dal comune di Milano ma risiede a Sesto San Giovanni, per il registro ministeriale è un tassista di Sesto San Giovanni. Per questo, ipotizzando che difficilmente un tassista che ottiene una licenza da un comune si trasferisca fuori provincia, può essere utile un'analisi sul piano provinciale.

In tutti i database che riportano dati su base comunale è presente anche il codice Istat di riferimento.

Per informazioni e commenti è possibile scrivere a riccardo.saporiti@gmail.com
